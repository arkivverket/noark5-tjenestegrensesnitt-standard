Kataloger over felles og velkjente feltverdier
==============================================

For å sikre samvirke på tvers av systemer og leveradører, så er det
nyttig med felles kataloger med verdier for kodelister og
virksomhetsspesifikkeMetadata. Mer informasjon om disse er
tilgjengelig fra `Arkivverkets sider om Noark
5 <https://www.arkivverket.no/forvaltning-og-utvikling/noark-standarden/noark-5/tjenestegrensesnitt-noark5>`__.

Virksomhetsspesifikke metadatafeltnavn
--------------------------------------

Feltnavn brukt i virksomhetsspesifikkeMetadata registreres ved å sende
inn informasjon til Arkivverket, med referanse Erik Gunnar m.fl.
Disse vil på forespørsel forklare hva som skal sendes inn.  Det som
trengs er informasjon om feltet, slik som:

 * Navn på feltet, slik det brukes i virksomhetsspesifikkeMetadata.
 * Feltets type.
 * Definisjon for feltets verdi.
 * Beskrivelse av feltet.
 * Hvilke systemer som som bruker feltet ved registreringstidspunktet.

Formatkoder
-----------

For å bidra til samvirke mellom leverandører ved at alle
implementasjoner bruker samme format-kode for et gitt format, så
vedlikeholdes det en liste over PRONOM-koder for alle formater omtalt
i Riksarkivarens forskrift, samt de offisielle midlertidige kodene som
er registrert av Arkivverket. Se Arkivverkets sider om Noark 5 nevnt
over for detaljer om denne listen. Hvis et format mangler
PRONOM-mode, sjekk alltid listen som vedlikeholdes i regi av
Arkivverket og bruk formatkode derfra hvis mulig.

En bør bruke offisielle PRONOM-koder der det er mulig, og der
PRONOM-kode mangler, bruke offisielle midlertidige koder hvis mulig.
Hvis formatet ikke har kode noen av stedene, så skal det meldes inn
til de som forvalter listen over offisielle midlertidige koder. For å
få registert en PRONOM-kode på et format som mangler det bør en også
ta kontakt med PRONOM-gruppen. I skrivende stund gjøres dette ved å
fylle inn nettskjema på
https://www.nationalarchives.gov.uk/contact-us/submit-information-for-pronom/.
