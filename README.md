![](kapitler/media/Noark5v5_px400.png)

Spesifikasjon for Noark 5 Tjenestegrensesnitt
=============================================

Noark 5 tjenestegrensesnitt (API) er en spesifikasjon av en
dataprotokoll for maskinell kommunikasjon med Noark-løsninger. Noark 5
tjenestegrensesnittet versjon 1.1 publisert 2023-06-09 er nyeste
versjon.

Tjenestegrensesnittet er en spesifikasjon av en dataprotokoll for
maskinell kommunikasjon med Noark-løsninger. Formålet med Noark 5
tjenestegrensesnittet er å standardisere og forenkle kommunikasjonen
mellom de ulike systemene i forvaltningen for å sikre en standarisert
og effektiv digital samhandling med en Noark arkivkjerne.

Ved lansering av Noark 5.5.0 besluttet Arkivverket at
tjenestegrensesnittet skulle videreutvikles og
forbedres. Spesifikasjonen og alle åpne saker har vært publisert på
GitHub, slik at diskusjon og videreutvikling har vært åpent
tilgjengelig for alle interesserte.

Redaksjon for spesifikasjonen er Mona Danielsen og Anne Sofie Knutsen
fra Arkivverket, Thomas Sødring fra OsloMet og Petter Reinholdtsen fra
NUUG.

Det er viktig med flere som tester tjenestegrensesnittet uavhengig av
hverandre, for å sikre at det blir et entydig API som tolkes likt av
alle fagsystem- og arkivkjerneleverandører. Det er også viktig at alle
interesserte deltar i diskusjonen og melder inn forslag til endringer
eller feil på GitHub for å påvirke den videre utviklingen av
tjenestegrensesnittet.

Mer informasjon om denne standarden kan finnes på [Arkivverkets
sider](https://www.arkivverket.no/forvaltning-og-utvikling/noark-standarden/noark-5/tjenestegrensesnitt-noark5).


Ressurser
---------
Prosjektet vedlikeholdes på https://github.com/arkivverket/noark5-tjenestegrensesnitt-standard

XML-skjema (XSD)
https://github.com/arkivverket/noark5-tjenestegrensesnitt-standard/tree/master/xsd
